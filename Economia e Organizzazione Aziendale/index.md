---
title: "Riassunto di Economia ed Organizzazione Aziendale"
author: 
- "Andrea Oggioni"
- "Andrea Lunghi"
---

_Nota: questa pagina è work in progress. I contenuti potrebbero variare rapidamente._

## Introduzione

### Definizione Giuridica

La definizione di **impresa** non è presente all'interno del codice civile italiano; è invece presente quella di **imprenditore** (colui che esercita professionalmente un'attività economica organizzata al fine della produzione o dello scambio di beni o servizi).

Da questa definizione si trae che un **impresa** (che è l'attività svolta dall'imprenditore) è un'attività economica organizzata svolta professionalmente al fine della produzione o dello scambio di beni o servizi.

Un imprenditore può avvalersi della collaborazione di uno o più **lavoratori subordinati** ovvero coloro i quali si obbligano, mediante retribuzione, a collaborare nell'impresa prestando il proprio lavoro (che può essere sia intellettuale che manuale) alle dipendenze e sotto la direzione dell'imprenditore.

Un'attività è un'impresa se rispecchia le tre caratteristiche seguenti:

- **economica**: l'output deve avere un _valore economico_ e deve essere _scambiabile_;
- **professionale**: svolta abitualmente e in _maniera sistematica_ (ma non necessariamente con continuità temporale, in esclusiva o dall'imprenditore);
- **organizzata**: deve avere una sua organizzazione e gestione delle risorse.

Una **società** è un contratto con cui due o più persone conferiscono beni o servizi per l'esercizio in comune di un'attività economica allo scopo di dividerne gli utili.

Un **azienda** è il complesso dei beni organizzati dall'imprenditore per l'esercizio dell'impresa.

Una **ditta** (dal latino _dicta_, ovvero _dire_) è il nome commerciale scelto dall'imprenditore per esercitare l'impresa. Questo nome è quello che consente ai consumatori di identificare l'impresa e la legge ne garantisce l'uso esclusivo all'interno del mercato target.

### Scopo dell'impresa

Un'impresa si occupa di trasformare _input_ in _output_ utilizzando risorse quali **capitale fisico** (macchinari), **risorse immateriali** (conoscenze, brevetti) e **capitale umano** (persone). L'output delle imprese è poi scambiato/venduto ad altre imprese (B2B) o a consumatori finali (B2C).

L'obiettivo dell'impresa, alla fine, è generare il _maggior guadagno possibile_ per i proprietari (la cui remunerazione, appunto, dipende dalla capacità dell'impresa di generare profitto/utile).

La formula per calcolare il profitto è molto intuitiva:

$$
\text{Utile} = \text{Ricavi} - \text{Costi}
$$

Per aumentare l'utile è possibile (i) aumentare i ricavi o (ii) diminuire i costi, ad esempio, aumentando le quote di mercato, migliorando il prodotto, aprendosi a nuovi mercati, diversificando l'offerta, eccetera.

Nella realtà, l'impresa non può avere come unico obiettivo quello di massimizzare i ricavi, altrimenti si rischierebbe di cadere nello sfruttamento (che, in teoria, dovrebbe essere vietato dalla normativa vigente): l'impresa deve anche fare in modo di garantire un certo livello di benessere nei confronti dei dipendenti e deve impegnarsi ad essere sostenibile nei confronti dell'ambiente.

### Rischi

Il lavoro dell'imprenditore e **rischioso**. Questo rischio è dato da diversi fattori:

- **Tempo**: le decisioni vengono essere prese _nel presente_ e influenzeranno _il futuro_ senza però avere tutte le informazioni necessarie per prendere la miglior decisione (_Contesto di Incertezza_).
- **Rigidità Strutturale**: la struttura dell'imprese è molto rigida, non si possono effettuare cambi, come assumere e licenziare dipendenti, ogni giorno in risposta alle variazioni del mercato.
- **Contesto Dinamico**: il mercato cambia continuamente e le imprese devono essere in grado di adattarsi a questi cambiamenti (domanda, preferenze, tecnologie, etc).

L'imprenditore si assume _il rischio d'impresa_ ovvero intasca i guadagni se l'impresa va bene e risponde delle perdite in caso contrario.

La responsabilità dell'imprenditore (o dei soci) può essere:

- **illimitata**: risponde con tutto il patrimonio personale, casa e mutande incluse.
- **limitata**: risponde solo con i capitali conferiti.

### Ciclo di vita di un'impresa

#### Nascita

Per fondare un'impresa l'imprenditore deve predisporre un capitale iniziale.
Questo capitale può essere:

- **Capitale proprio**: l'imprenditore investe i propri risparmi;
- **Capitale di Rischio**: l'imprenditore si fa finanziare da investitori privati (soci esterni);
- **Capitale di Debito**: l'imprenditore si fa finanziare da istituti di credito (banche).

La presenza di capitale proprio aumenta la credibilità dell'impresa e la rende più appetibile per gli investitori esterni diminuendo il rischio di insolvenza.

Successivamente l'imprenditore deve stilare un **business plan** che descriva l'idea imprenditoriale, il prodotto o servizio offerto, il mercato di riferimento, la strategia, il gruppo dirigente e le previsioni finanziarie.
Questo documento è fondamentale per attrarre investitori e ottenere finanziamenti.

#### Morte

La vita dell'impresa e quella dell'imprenditore non terminano necessariamente nello stesso momento.

Un'impresa può essere sciolta per diversi motivi:

- **Fallimento** (_Scioglimento Coatto_): l'impresa viene scolta per ordine del tribunale e i beni vengono liquidati per pagare i creditori.
- **Liquidazione** (_Scioglimento Volontario_): l'imprenditore decide di chiudere l'impresa volontariamente.
- **Acquisizione/Fusione**: l'impresa si unisce ad un'altra impresa, cessando di esistere come entità autonoma.

In Italia, un'impresa dura, in media, 12 anni prima di essere sciolta per qualsivoglia motivo.

## Classificazione di imprese

Un'impresa è caratterizzata da diversi punti:

1. Proprietà:
   - **proprietà pubblica**: di proprietà di un ente pubblico quale lo Stato;
   - **proprietà privata**: di proprietà di un privato.
2. Obiettivo:
   - **profit**: l'imprenditore vuole guadagnare;
   - **non profit**: lo scopo non sono i soldi ma qualcosa di socialmente rilevante.
3. Dimensione
   - **grande**: &ge; 250 addetti e &gt; 50 mln € fatturato;
   - **medie**: 50-249 addetti e 10-50 mln € fatturato;
   - **piccole**: &lt; 50 addetti e &lt; 10 mln € fatturato;
   - **micro**: &lt; 10 addetti e &le; 2 mln € fatturato.
4. Output:
   - **beni materiali**
     - **imprese agricole**: produzione di beni con processi legati alla terra;
     - **imprese industriali e manifatturiere**: produzione di beni utilizzando trasformazioni tecniche;
   - **servizi**: trasporti, distribuzioni di acqua o energia, ristorazione, banche, eccetera.
5. Numero di output:
   - **monoprodotto**: produce un solo bene o servizio;
   - **diversificate**: più servizi o prodotti simili tra loro;
   - **conglomerati**: più servizi o prodotti anche molto diversi (spesso con un _core business_ prevalente).
6. Consumatore:
   - **wholesale** (_all'ingrosso_): beni acquistati da altre imprese;
   - **retail** (_al dettaglio_): beni acquistati dal consumatore finale.
7. Localizzazione:
   - **multinazionale**;
   - **nazionale**.

Un **settore** è l'insieme di tutte le imprese che producono beni od offrono servizi considerati sostituibili (tra di loro) dal consumatore finale. Le imprese che appartengono ad uno stesso settore sono in competizione tra loro.

Le tipologie di impresa sono descritte dai **codici ATECO** (ATività ECOnomiche), per l'italia, e dal **NACE** (statistical classification of economic activities), per l'Unione Europea.

## Forme giuridiche

Un'impresa può assumere una di molte forme giuridiche: la forma giuridica assunta da un'impresa ne determina diritti, doveri, norme che si applicano eccetera.

Le forme giuridiche dell'impresa si distinguono in **imprese individuali** (costituite da un'unica persona fisica) e **imprese collettive** (costituite da più persone).

La forma giuridica di un'impresa può essere cambiata in qualsiasi momento.

### Impresa individuale

In un'impresa individuale, l'impresa coincide con l'imprenditore che risponde illimitatamente (con tutto il patrimonio personale) dei rischi dell'impresa.

Le **imprese familiari** sono un'estensione delle imprese individuali: in questo tipo di impresa si ha un imprenditore singolo che si avvale in modo continuativo delle prestazioni lavorative dei propri familiari.

Le imprese individuali (che, tra l'altro, costituiscono la maggior parte delle imprese italiane) richiedono poca burocrazia, nessun versamento del capitale, pochi obblighi e sono, in generale, veloci in termini di decisioni da prendere. Di contro, però, si ha che la responsabilità dell'imprenditore è illimitata e che le imposte crescono più velocemente del reddito.

### Imprese collettive

Come già accennato, le società collettive, sono composte da un gruppo (almeno due) di persone che uniscono le proprie forze (e capitali) allo scopo di generare profitto.

Esistono tre tipi di imprese collettive:

- **società di persone**: responsabilità solidale illimitata;
- **società di capitale**: responsabilità limitata ai conferimenti iniziali;
- **società cooperative**: responsabilità limitata ai conferimenti iniziali e scopo mutualistico.

Ciascuna di queste tipologie comprende a sua volta diverse sotto-tipologie di imprese che verranno analizzate in seguito.

#### Società di persone

Le società di persone sono abbastanza semplici sia dal punto della gestione che da un punto di vista burocratico. Vista la scarsa presenza di gerarchie ben definite, i soci di una società di persone hanno spesso problemi di coordinamento e poca autonomia decisionale. Queste società non hanno bisogno di un capitale iniziale minimo.

Queste società sono caratterizzate da una responsabilità illimitata e solidale dei soci: questo significa che, in caso di un socio che non adempi agli obblighi, gli altri soci devono rispondere con il proprio patrimonio personale.

Le tipologie di società di persone riconosciute per legge sono:

- **società semplice** (s.s.): riservata ad attività economiche non commerciali;
- **società in nome collettivo** (s.n.c.): sia attività di impresa commerciale che non;
- **società in accomandita semplice** (s.a.s.): i soci sono distinti in **accomandatari** (responsabilità illimitata) e **accomandanti** (responsabilità limitata).

#### Società di capitale

Le società di capitale possono risultare molto più complesse e macchinose da gestire in quanto sono soggette a dover adempire a molti obblighi burocratici, fiscali, di trasparenza e di governance. Di contro, però, è possibile una maggiore autonomia decisionale in molti campi, le tasse sono spesso minori e la responsabilità di ogni socio è limitata al capitale conferito in partenza (salvo in casi di illecito).

Le tipologie di società di persone riconosciute per legge sono:

- **società a responsabilità limitata** (s.r.l.): il capitale sociale (che parte da 10000€) è diviso in quote non quotabili in borsa;
- **società a responsabilità limitata semplificata**: nata per favorire l'imprenditorialità, è una s.r.l. con capitale iniziale minimo di 1€;
- **società per azioni** (s.p.a.): il capitale sociale (che parte da 50000€) è diviso in quote quotabili in borsa;
- **società in accomandità per azioni** (s.a.p.a): come la s.p.a. ma i soci si dividono in accomandatari ed accomandanti.

#### Società cooperative

Lo scopo di queste società è quello di fornire ai soci servizi a condizioni più vantaggiose di quelle presenti sul mercato.

Dovendo reinvestire tutti i profitti nell'attività imprenditoriale, godono di buone agevolazioni fiscali (che possono perdere in caso non vengano rispettati i requisiti di _società cooperativa_).

## Organizzazione di un impresa

L'impresa, di per sé, punta a massimizzare il profitto in maniera autonoma, egoista e razionale (teoria dell _homo economicus_). Il problema è che le persone di cui l'impresa si avvale non sono _homo economicus_ ma _persone umane_ che, magari, possono voler massimizzare anche il proprio tempo libero, oltre che ai loro guadagni.

E' detto **organizzazione** un insieme di individui con uno scopo comune, perseguibile tramite azioni individuali e collettive oportunamente definite e coordinate. Nella pratica, l'organizzazione di un'impresa consiste nell'assegnazione mansioni e nel loro coordinamento.

Le imprese hanno un proprio ciclo di vita che segue alcune fasi: le prime tre sono _sviluppo_, _crescita_ e _maturità_. A quest'ultima può seguire la fase di _rivitalizzazione_ oppure le fasi di _declino_ e _morte_.

Maggiore è la complessità di un'organizzazione e più saranno le attività da svolgere e la specializzazione dei membri.

Col crescere del numero di individui di un'organizzazione, crescono i problemi di diffusione delle informazioni, di allineamento degli obiettivi e di coordinamento.

Per tentare di contenere gli effetti negativi di questi problemi, il **vertice organizzativo** dell'organizzazione deve occuparsi di progettare sia la **macrostruttura** (quali sono le unità organizzative) che la **microstruttura** (quali sono le mansioni del singolo individuo).

## Progettazione della microstruttura

Un **compito** è un insieme di azioni collegate ed imprescindibili.

Una **mansione** è un insieme di compiti caratterizzanti una posizione individuale.

Una **posizione individuale** è la posizione di un undividuo all'interno dell'organizzazione a cui è associata una mansione (ogni posizione individuale è assegnata ad una sola persona ma la stessa mansione può essere assegnata a più persone).

Un **ruolo** è composto dalle aspettative circa i comportamenti attesi da chi ricopre una data posizione individuale.

Una progettazione efficace

- assegna un numero adeguato di persone alle attività da svolgere;
- fa in modo che le persone assegnate abbiano profili coerenti con le attività;
- definisce in maniera chiara ed inequivocabile i compiti di ciascuna persona;
- definisce in maniera chiara ed inequivocabile, per ogni persona, gli obiettivi da raggiungere e le risorse a disposizione.

Una delle attività fondamentali per la progettazione della microstruttura di un'organizzazione è quella del **disegno delle mansioni**: per ogni individuo, si deve decidere come assegnargli autorità decisionale e quanto deve essere specializzato.

L'alta specializzazione comporta i seguenti vantaggi:

- favoreggiamento dell'apprendimento;
- riduzione dei costi di formazione;
- riduzione dei tempi morti dovuti ai _context switch_;
- standardizzazione delle modalità di lavoro.

Ma porta anche svantaggi:

- alienazione del lavoratore;
- perdita di competenze da parte del lavoratore;
- aumento dei costi di coordinamento.

Come già ampiamente osservato e doumentato fin dai tempi della catena di montaggio, un'eccessiva specializzazione porta i lavoratori a sentirsi frustrati e alienati: per risolvere ciò è necessario ridurre la specializzazione tramite **job enlargement** (aggiunta di compiti diversi alle mansioni specializzate), **job enrichment** (aggiunta di compiti più importanti con più autonomia decisionale) e **job rotation** (i lavoratori sono assegnati alle diverse mansioni a rotazione).

Una mansione, per essere trasmessa ad un lavoratore, deve essere codificata: questo può avvenire per forma scritta (tramite protocolli, procedure et similia) o per forma orale (lavoratore esperto effettua il _training_ di un lavoratore appena assunto).

La **formalizzazione** di una mansione descrive le modalità di svolgimento di una mansione, quali sono le possibili deciioni che il lavoratore può prendere in autonomia e come avviene il controllo da parte dei superiori.

Riguardo l'autonomia decisionale, si può dire che è molto apprezzata dagli individui, che riduce i tempi di attesa dovuti all'attesa della risposta da parte del supervisore e che è necessaria in contesti di mansioni che richiedono conoscenze molto specifiche.

Una maggiore autonomia decisionale assegnata agli individui, oltre che a portare diversi vantaggi, porta alla perdita di controllo da parte dell'organizzazione (il che va a braccetto con il fatto che, spesso, gli obiettivi di organizzazione e individuo non combacino).

Per evitare la perdita di controllo pur mantenendo autonomi gli individui, si devono introdurre degli incentivi per spingere i lavoratori a compiere scelte adeguate per la persecuzione degli obiettivi dell'impresa.

Ovviamente gli incentivi devono essere misurati in modo da non poterne abusare.

Le motivazioni che spingono un invividuo a lavorare possono essere categorizzate in diversi modi: una prima distinzione può essere quella tra **motivazioni intrinseche** (ad es. si diverte) e **motivazioni estrinseche** (ad ed. ritorno economico).

Un'altro modo di categorizzare queste motivazioni è la **piramide di Maslow**: in questa piramide vengono categorizzati i bisogni che un individuo è motivato a soddisfare nei 5 livelli elencati di seguito da quelli alla base a quelli in cima (i primi due sono anche detti **bisogni primari** mentre gli altri sono anche detti **bisogni secondari**).

1. Bisogni fisiologici;
2. bisogni di sicurezza;
3. bisogni di appartenenza;
4. bisogni di stima;
5. bisogni di autorealizzazione.

Quando un individuo ha soddisfatto i bisogni appartenenti ad un certo livello della piramide, non si sente più appagato e tenterà di soddisfare i bisogni del livello più in alto.

I metodi per ricompensare, motivare e controllare i lavoratori dipendono dalla **cultura organizzativa** che consiste di tutte le norme sociali attuate all'interno dell'azienda.

La cultura organizzativa di un azienda può assumere una di quattro diverse forme, ciascuna con i suoi obiettivi, vantaggi e svantaggi:

- burocratica;
- comunitaria;
- competitiva;
- imprenditoriale.

## Progettazione della macrostruttura

Mentre la microstruttura si occupa del posizionamento del singolo individuo, la macrostruttura si occupa delle interazioni tra individui e tra gruppi di individui.

Tre sono i passi fondamentali per la progettazione della macrostruttura di un'organizzazione:

1. creazione delle unità organizzative;
2. definizione delle competenze, mansioni, responsabilità, obiettivi e meccanismi di coordinamento con altre UO;
3. formalizzazione e creazione dell'organigramma derivando le informazioni da rappresentare dai due punti precedenti.

L'organigramma possiede due proprietà intrinseche che ne descrivono la complessità: l'**ampiezza del controllo** (la dimensione orizzontale) e la **profondità del controllo** (la dimensione verticale).

LE UO nell'organigramma si distinguono tra **UO di linea** (che compongono l'albero principale dell'organigramma) e **UO di staff** (che fungono da supporto alle unità di linea sottostanti).

Le UO possono essere distinte anche tra **permanenti** e **temporanee**.

Le varie UO su di un organigramma possono essere raggruppate per **raggruppamento numerico** (squadre, turni, ecc.), per **input** (unità che usano le stesse risorse) e per **output** (unità dedite allo stesso mercato/cliente/area geografica).

Esistono diversi meccanismi di coordinamento tra le UO:

- ruoli di collegamento;
- manager integratori;
- team interfunzionali;
- sistemi di pianificazione e controllo;
- sistemi informativi azientali.

# Relazioni interorganizzative

Le relazioni interorganizzative si classificano in base alla similitudine tra le organizzazioni e alla tipologia di rapporto (**competitività** vs. **cooperazione**).

Questa classificazione dà vita a quattro tipologie di relazioni:

- **dipendenza dalle risorse** (competitività tra organizzazioni dissimili);
- **ecologia delle popolazioni** (competitività tra organizzazioni simili);
- **network collaborativo** (cooperazione tra organizzazioni dissimili);
- **istituzionalismo** (cooperazione tra organizzazioni simili).

# Contabilità esterna, stato patrimoniale e conto economico

La **contabilità** è quel processo di raccolta di tutte le informazioni che consentono dare una valutazione dell'impresa.

La **contabilità esterna** si occupa di tutte le informazioni pubbliche riguardo le interazioni dell'organizzazione con l'esterno. Queste informazioni devono essere raccolte ed esaminate seguendo criteri omogeneri definiti dalla legge. Il principale documento _output_ di questo processo è il **bilancio d'esercizio** (un **esercizio** è un anno contabile).

## Bilancio d'esercizio

Il bilancio deve contenere informazioni sul **patrimonio** dell'impresa (nello **stato patrimoniale**), sull'**utile** dell'impresa (nel **conto economico**) e sulla **cassa** (nel **rendiconto finanziario**).

Lo stato patrimoniale rappresenta un riassunto di tutti i possedimenti di un'impresa, sia in **attivo** (risorse a disposizione dell'impresa) che in **passivo** (diritti vantati da terzi sulle risorse dell'impresa).

Il passivo comprende anche il **patrimonio netto** ovvero il valore delle attività dell'impresa dopo aver dedotto tutte le passività.

Vale sempre la formula

$$
\text{Totale Attività} \equiv \text{Totale Passività} + \text{Patrimonio Netto}
$$

Le attività sono riportate sulla base del _criterio di liquidità_ mentre le passività sono riportate secondo il _criterio di esigibilità_: entrambi questi criteri consistono nel riportare le varie voci secondo la loro capacità di trasformarsi in risorse monetarie liquide.
Per le attività l'ordine è: _attività non correnti_, _attività correnti_ e _attività cessate o destinate ad essere cedute_.
Per le passività l'ordine è: _patrimonio netto_, _passività non correnti_, _passività correnti_ e _passività correlate ad attività cessate o destinate ad essere cedute_.

Di seguito viene riportato un riassunto di tutti i campi di un bilancio ordinati seguendo i vari criteri:

- Attività
  - Attività non correnti
    - Attività materiali
      - Immobili, impianti, macchinari di proprietà
      - Beni in locazione finanziaria
      - Investimenti immobiliari
    - Attività immateriali
      - Avviamento e attività immateriali a vita non definita
      - Attività materiali a vita definita
    - Altre attività non correnti
      - Partecipazioni
      - Titoli e crediti finanziari
      - Crediti vari e altre attività non correnti
    - Attività per imposte anticipate
  - Attività correnti
    - Rimanenze di magazzino
    - Lavori in corso su ordinazione
    - Crediti commerciali
    - Titoli, crediti finanziari, altre attività finanziarie correnti e altre attività disponibili per la vendita
    - Cassa e altre disponibilità liquide equivalenti
  - Attività cessate o destinate ad essere ceduce
    - Di natura finanziaria
    - Di natura non finanziaria
- Passività
  - Patrimonio netto
    - Capitale emesso
    - Riserve
      - Riserva da sovrapprezzo
      - Riserva da rivalutazione
      - Altre riserve
    - Utili (e perdite) di esercizio
    - Utili (e perdite) portate a nuovo
  - Passività non correnti
    - Passività finanziarie non correnti
      - Obbligazioni in circolazione
      - Debiti verso banche
      - Altre attività finanziarie
    - TFR e altri fondi relativi al personale
    - Fondo imposte differite
    - Fondo per rischi e oneri futuri
    - Debiti vari e altre attività non correnti
  - Passività correnti
    - Passività finanziarie correnti
      - Obbligazioni in circolazione
      - Debiti verso banche
      - Altre passività finanziarie
    - Debiti commerciali
    - Debiti per imposte
    - Debiti vari e altre passività correnti
  - Passività correlate ad attività cessate o destinate ad essere cessate
    - Di natura finanziaria
    - Di natura non finanziaria

Le _attività a vita utile definita_ perdono valore col passare del tempo: l'**ammortamento** avviene a **quote costanti**, a **quote crescenti** o **secondo le quantità prodotte**.

Le _attività a vita utile non definita_, invece, possono subire sia una _svalutazione_ che una _valutazione_.

Per le _rimanenze di magazzino_, il valore considerato è il minimo tra il costo (che può essere calcolato con il metodo _FIFO_ (si considerano venduti i pezzi prodotti precedentmente) o con il metodo del _costo medio_ (si considera il prezzo medio dei prodotti)) e il valore di realizzo.

<!-- Mettere esempi di transazioni e i vari delta sul bilancio conseguenti -->

Il **conto economico** è il documento che descrive tutti i flussi di soldi in entrata ed uscita e determina l'utile di esercizio.

<!-- 3.1 contabilità esterna ecc : 121 -->
