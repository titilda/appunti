---
title: "Riassunto di Economia ed Organizzazione Aziendale"
author: "Andrea Oggioni"
---

# Introduzione

La definizione di **impresa** non è presente all'interno del codice civile italiano; è invece presente quella di **imprenditore** (coluiche esercita professionalmente un'attività economica organizzata al fine della produzione o dello scambio di beni o servizi). Da questa definizione si trae che un **impresa** (che è l'attività svolta dall'imprenditore) è un'attività economica organizzata svolta professionalmente al fine della produzione o dello scambio di beni o servizi.

Un imprenditore può avvalersi della collaborazione di uno o più **lavoratori subordinati** ovvero coloro i quali si obbligano, mediante retribuzione, a collaborare nell'impresa prestando il proprio lavoro (che può essere sia intellettuale che manuale) alle dipendenze e sotto la direzione dell'imprenditore.

Un'attività è un'impresa se rispecchia le tre caratteristiche seguenti:

- **economica**: l'output deve avere un valore economico e deve essere scambiabile;
- **professionale**: svolta abitualmente e in maniera sistematica (ma non necessariamente con continuità temporale, in esclusiva o dall'imprenditore);
- **organizzata**: deve avere una sua organizzazione e gestione delle risorse.

Un **società** è un contratto con cui due o più persone conferiscono beni o servizi per l'esercizio in comune di un'attività economica allo scopo di dividerne gli utili.

Un **azienda** è il complesso dei beni organizzati dall'imprenditore per l'esercizio dell'impresa.

Una **ditta** (dal latino _dicta_, ovvero _dire_) è il nome commerciale scelto dall'imprenditore per esercitare l'impresa. Questo nome è quello che consente ai consumatori di identificare l'impresa e la legge ne garantisce l'uso esclusivo all'interno del mercato target.

Un'impresa si occupa di trasforamre _input_ in _output_ utilizzando risorse quali **capitale fisico** (macchinari), **risorse immateriali** (conoscenze, brevetti) e **capitale umano** (persone). L'output delle imprese è poi scambiato/venduto ad altre imprese (B2B) o a consumatori finali (B2C).

L'obiettivo dell'impresa, alla fine, è generare il maggior guadagno possibile per i proprietari (la cui remunerazione, appunto, dipende dalla capacità dell'impresa di generare profitto/utile).

La formula per calcolare il profitto è molto intuitiva:

$$
\text{Utile} = \text{Ricavi} - \text{Costi}
$$

Per aumentare l'utile è possibile (i) aumentare i ricavi o (ii) diminuire i costi, ad esempio, aumentando le quite di mercato, migliorando il prodotto, aprendosi a nuovi mercati, diversificando l'offerta, eccetera.

Nella realtà, l'impresa non può avere come unico obiettivo quello di massimizzare i ricavi, altrimenti si rischierebbe di cadere nello sfruttamento (che, in teoria, dovrebbe essere vietato dalla normativa vigente): l'impresa deve anche fare in modo di garantire un certo livello di benessere nei confronti dei dipendenti e deve impegnarsi ad essere sostenibile nei confronti dell'ambiente.

## Rischi

Il lavoro dell'imprenditore e **rischioso**: deve prendere decisioni _nel presente_ che influenzeranno _il futuro_ senza però avere tutte le informazioni necessarie per prendere la miglior decisione.

L'impreza è molto rigida, non si possono assumere e licenziare dipendenti ogni giorno in risposta alle variazioni del mercato.

L'imprenditore si assume _il rischio d'impresa_ ovvero intasca i guadagni se l'impresa va bene e risponde delle perdite in caso contrario.

La responsabilità dell'imprenditore può essere **illimitata** (risponde con tutto il patrimonio personale, casa e mutande incluse) o **limitata** (risponde solo con i capitali conferiti).

## Ciclo di vita di un'impresa

Per fondare un'impresa, l'imprenditore (o i soci) devono come prima cosa scegliere la tipologia di impresa (vedremo in seguito) da fondare. Questa scelta influisce profondamente sulla credibilità del _business plan_ e sulle possibilità di farsi finanziare da investitori. Il **business plan** è un documento che contiene tutte le informazioni che descrivono, in pratica, tutta la struttura dell'impresa e come si prevede che essa potrà generare profitto (prodotto offerto, mercato di operazione, strategia, composizione del gruppo dirigente e previsioni finanziarie).

La vita dell'impresa e quella dell'imprenditore non terminano necessariamente nello stesso momento: l'impresa può fallire (scioglimento per ordine del giudice), essere liquidata (scioglimento per volontà dei soci), essere acquisita o essere ereditata.

In Italia, un'impresa dura, in media, 12 anni prima di essere sciolta per qualsivoglia motivo.

## Classificazione di imprese

Un'impresa è caratterizzata da diversi punti:

1. Proprietà:
   - **proprietà pubblica**: di proprietà di un ente pubblico quale lo Stato;
   - **proprietà privata**: di proprietà di un privato.
2. Obiettivo:
   - **profit**: l'imprenditore vuole guadagnare;
   - **non profit**: lo scopo non sono i soldi ma qualcosa di socialmente rilevante.
3. Dimensione
   - **grande**: &ge; 250 addetti e &gt; 50 mln € fatturato;
   - **medie**: 50-249 addetti e 10-50 mln € fatturato;
   - **piccole**: &lt; 50 addetti e &lt; 10 mln € fatturato;
   - **micro**: &lt; 10 addetti e &le; 2 mln € fatturato.
4. Output:
   - **beni materiali**
     - **imprese agricole**: produzione di beni con processi legati alla terra;
     - **imprese industriali e manufatturiere**: produzione di beni utilizzando trasformazioni tecniche;
   - **servizi**: trasporti, distribuzioni di acqua o energia, ristorazione, banche, eccetera.
5. Numero di output:
   - **monoprodotto**: autoesplicativo;
   - **diversificate**: più servizi o prodotti simili tra loro;
   - **conglomerati**: più servizi o prodotti anche molto diversi (spesso con un _core business_ prevalente).
6. Consumatore:
   - **all'ingrosso**: beni acquistati da altre imprese;
   - **al dettaglio**: beni acquistati dal consumatore finale.
7. Localizzazione:
   - **multinazionale**;
   - **nazionale**.

Un **settore** è l'insieme di tutte le imprese che producono beni od offrono servizi considerati sostituibili (tra di loro) dal consumatore finale. Le imprese che appartengono ad uno stesso settore sono in competizione tra loro.

Le tipologie di impresa sono descritte dai **codici ATECO**.

## Forme giuridiche

Un'impresa può assumere una di molte forme giuridiche: la forma giuridica assunta da un'impresa ne determina diritti, doveri, norme che si applicano eccetera.

Le forme giuridiche dell'impresa si distinguono in **imprese individuali** (costituite da unìunica persona fisica) e **imprese collettive** (costituite da più persone).

### Impresa individuale

In un'impresa individuale, l'impresa coincide con l'imprenditore che risponde illimitatamente (con tutto il patrimonio personale) dei rischi dell'impresa.

Le **imprese familiari** sono un'estensione delle imprese individuali: in questo tipo di impresa si ha un imprenditore singolo che si avvale in modo continuativo delle prestazioni lavorative dei propri familiari.

Le imprese individuali (che, tra l'altro, costituiscono la maggior parte delle imprese italiane) richiedono poca burocrazia, nessun versamendo del capitale, pochi obblighi e sono, in generale, veloci in termini di decisioni da prendere. Di contro, però, si ha che la responsabilità dell'imprenditore è illimitata e che le imposte crescono più velocemente del reddito.

### Imprese collettive

Come già accennato, le società collettive, sono composte da un gruppo (almeno due) di persone che uniscono le proprie forze (e capitali) allo scopo di generare profitto.

Esistono tre tipi di imprese collettive:

- **società di persone**: responsabilità solidale illimitata;
- **sovcità di capitale**: responsabilità limitata ai conferimenti iniziali;
- **società cooperative**: responsabilità limitata ai conferimenti iniziali e scopo mutualistico.

Ciascuna di queste tipologie comprende a sua volta diverse sotto-tipologie di imprese che verranno analizzate in seguito.

### Società di persone

Le società di persone sono abbastanza semplici sia dal punto della gestione che da un punto di vista burocratico. Vista la scarsa presenza di gerarchie ben definite, i soci di una società di persone hanno spesso problemi di coordinamento e poca autonomia decisionale. Trattandosi di società a responsabilità, oltre che illimitata, anche solidale, se un socio non paga, gli altri devono farlo per lui.

Le tipologie di società di persone riconosciute per legge sono:

- **società semplice** (s.s.): riservata ad attività economiche non commerciali;
- **società in nome collettivo** (s.n.c.): sia attività di impresa commerciale che non;
- **società in accomandita semplice** (s.a.s.): i soci sono distinti in **accomandatari** (responsabilità illimitata) e **accomandanti** (responsabilità limitata).

### Società di capitale

Le società di capitale possono risultare molto più complesse e macchinose da gestire in quanto sono soggette a dover adempire a molti obblighi burocratici, fiscali, di trasparenza e di governance. Di contro, però, è possibile una maggiore autonomia decisionale in molti campi, le tasse sono spesso minori e la responsabilità di ogni socio è limitata al capitale conferito in partenza (salvo in casi di illecito).

Le tipologie di società di persone riconosciute per legge sono:

- **società a responsabilità limitata** (s.r.l.): il capitale sociale (che parte da 10000€) è diviso in quote non quotabili in borsa;
- **società a responsabilità limitata semplificata**: nata per favorire l'imprenditorialità, è una s.r.l. con capitale iniziale minimo di 1€;
- **società per azioni** (s.p.a.): il capitale sociale (che parte da 50000€) è diviso in quote quotabili in borsa;
- **società in accomandità per azioni** (s.a.p.a): come la s.p.a. ma i soci si dividono in accomandatari ed accomandanti.

### Società cooperative

Lo scopo di queste società è quello di fornire ai soci servizi a condizioni più vantaggiose di quelle presenti sul mercato.

Dovendo reinvestire tutti i profitti nell'attività imprenditoriale, godono di buone agevolazioni fiscali (che possono perdere in caso non vengano rispettati i requisiti di _società cooperativa_).

